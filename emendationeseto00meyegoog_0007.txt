 

Cum ante paucos annos editio nova Athenaei a Kai- .
belio, viro doctissimo, diligenter curata in lucem edita
esset, Iw. de Mueller, vir illustrissimus idemque doctissi-
mus, auctor mihi fuit, ut operam meam huic editioni im-
penderem. Atque rem aggressus hanc, ut philologus ait
quidam, cornucopiam veteris doctrinae perlegi sperans
messem uberem me facturum esse. Sed postquam pluri-
mos locos cum ab aliis tum a Kaibeli0, novissimo editore,
emendatos esse intellexi neque facile esse negotium illis
novas emendationes adicere, muneris suscepti aliquamdiu
me paenitere coepit. Nihilominus animum non 'demitten-
-dum esse arbitratus sum et otii, quantum mihi suppeditaret,
tantum Athenaeo tribuendum. Atque quoniam maiorem
partem Athenaei et ipsam epitomatoris cuiusdam opera
perfunctam ad nos pervenisse constat, utilissimum esse
existimavi sensu explorato et inquisito rationem dicendi
observantem addere, si quid addendum, aut delere, si
quid delendum esse mihi videretur, deinde si quid ab
aliis coniectum invenissem, examinare et disquirere, si
quid bene mutatum cognovissem, hoc exemplis, quan-
tum fieri posset, firmare, sin autem temere, refellere et
reicere , denique si quid corrigendum investigavissem,

quantum possem, emendare. Ex his multa ita exposita
1*

